<!DOCTYPE html>
<html lang="en">
<head>
    <meta charset="UTF-8">
    <title></title>
    <link  rel="stylesheet" type="text/css" href="styesheet.css">

</head>
<body>

<div class="hero-image">
    <div class="hero-text">
        <h1>Republikanernes seier nærmer seg, men de tuller det til igjen</h1>
        <p>Les hva de gjorde feil videre</p>
    </div>
</div>
<br>
<hr>
<h2>Republikanerne må få valgkampinnspurten til å handle om innvandring, inflasjon og kriminalitet. Det er lettere sagt enn gjort.</h2>
<hr>
<p>
    Fire uker før velgerne avgir sin dom i mellomvalget, er det tilnærmet dødt løp på målingene. Hvilke politiske saker som vil prege USA den neste måneden, kan dermed bli avgjørende for hvilket parti som sikrer seg makten i Kongressen.
</p>

<p>
    Demokratenes store mareritt er at republikanerne klarer å sette dagsorden med de tre sakene som gjør aller vondest for Joe Biden.

    Bensinpris kan avgjøre. Galopperende priser er presidentens svakeste punkt.

    Kun 32 prosent av velgerne synes Biden gjør en god jobb med å håndtere inflasjonen, somhar nådd det høyeste nivået på 40 år. Det viser et gjennomsnitt av målingene, satt sammen av nettstedet Realclearpolitics. Hele 65 prosent er misfornøyde med Biden på dette området.
</p>
<p>
    Særlig drivstoffprisene får mye oppmerksomhet. Bensinprisen økte kraftig etter at Russland angrep Ukraina i februar og nådde en rekord på over 5 dollar pr. gallon i juni, ifølge
</p>
<p>
    U.S. Energy Information Administration. Det tilsvarer ca. 13 kroner literen.

    Siden har den gradvis falt tilbake, noe som ga Biden og demokratene pusterom gjennom sensommeren.
</p>
<p>
    De siste ukene har drivstoffprisene imidlertid begynt å øke igjen, og i forrige uke kom det enda dårligere nyheter: Oljekartellet Opec vedtok, til tross for intens lobbyvirksomhet fra Det hvite hus, å kutte oljeproduksjonen for å få oljeprisen opp igjen.
</p>
<p>
    Dersom valgkampinnspurten foregår samtidig somdrivstoffprisene stiger, kan republikanerne gni seg i hendene. Da vil høy inflasjon – demokratenes svakeste politiske kort – automatisk prege den politiske dagsordenen igjen.

    Buss og flymed migranter. Innvandring er en annen mulig vinnersak. Også på dette området gir velgerne Biden en svært svak karakter. 59 prosent mener han håndterer dette feltet på en dårlig måte.
</p>
<p>
    Rekordmange migranter har forsøkt å krysse grensen fra Mexico til USA det siste året, en utvikling som dekkes tett av mediene på høyresiden.

    I et forsøk på å få enda mer oppmerksomhet rundt situasjonen har republikanske guvernører de siste månedene busset migranter fra grenseområdene og til demokratiske byer lenger nord. Fredag erklærte New York City unntakstilstand som følge av de høye ankomsttallene.
</p>
<p>
    I september sendte Floridas guvernør Ron Desantis to fly med migranter til Martha’s Vineyard, en øy kjent som feriested for velstående og liberale amerikanere.
</p>

</body>
</html>



